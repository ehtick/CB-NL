# Repository van CB-NL


## Stopzetting beheer CB-NL
De programma adviescommissie en het bestuur van DigiGO hebben besloten om beheer van CB-NL 2.0 stop te zetten en de werkwijze te veranderen van een centrale landelijke bibliotheek naar een mechanisme om federatief data te delen. 

De CB-NL is ongeveer 10 jaar geleden ontstaan en enkele jaren geleden door Rijkswaterstaat aangeboden aan het toenmalige BIM Loket. In de CB-NL zijn vele miljoenen euro’s geïnvesteerd en de situatie vandaag de dag is dat de CB-NL verouderd is, niet compleet is en dat het imago niet optimaal is. 

Bij de ontwikkeling van de CB-NL was het gedachtegoed om alle begrippen en definities vanuit alle standaarden te kopiëren naar de CB-NL. Toentertijd een logisch gedachtengoed.

## Nieuwe situatie
Op dit moment worden veel standaarden op de markt aangeboden middels linkeddata technologie. Daarmee wordt openbare toegang tot de standaarden versimpelt en gegevensuitwisseling makkelijker. Tegelijkertijd is er ook een trend om de gegevens bij de bron te houden en kunnen gegevens ontsloten worden middels ‘federatief datadelen’. Dit biedt ook kansen voor CB-NL. 

Het aanbieden van een ‘zoekfunctie’ om begrippen te zoeken in alle standaarden biedt meer toegevoegde waarde:
* Zoeken in alle! standaarden wordt mogelijk.
* Beheerkosten zullen nihil zijn.
* Eigendom, beheer en onderhoud blijft bij de broneigenaar

Visueel kan dit als volgt worden weergegeven:

![nieuwe situatie cb-nl](https://github.com/nl-digigo/CB-NL/assets/48585720/103379db-5327-4343-8b03-183bd52e105d)

Spelregels
Er zijn twee spelregels nodig in de bouwsector.
1)	Standaarden worden gemodelleerd middels een paar bestaande NEN normen waaronder de NEN2660.
2)	Standaarden worden beschikbaar gesteld middels linkeddata technologie.  

Impact
•	Elke organisatie die zijn standaard middels linkkeddata technologie aanbiedt kan bevraagd worden door de zoekfunctie. 
•	De zoekfunctie krijgt een veel groter bereik waarmee de markt beter geholpen wordt.
•	De bouw van de zoekfunctie is nihil. Dit wordt een standaard module bij de leverancier Semmtech waar digiGO nu al zaken mee doet. 
•	De standaard CB-NL zal in 2024 ophouden te bestaan. 

## Draagvlak
De ontwikkeling om af te stappen van een landelijke bibliotheek naar een concept van federatief data delen is afgelopen maanden uitgebreid besproken in de beheercommissie van CB-NL waar Rijkswaterstaat in participeert. 

# Archief:
## Nederlandse BegrippenBibliotheek voor de gebouwde omgeving

* [Toelichting begrippenbibliotheek](https://nl-digigo.github.io/CB-NL/begrippenbieb)

## Use Cases CB-NL 2.0 

Repository voor de ontwikkeling van CB-NL. Beoogd doel is de inrichting en het gebruik van andere standaarden en OTL’s in de sector te vereenvoudigen en daarmee bij te dragen aan een gestandaardiseerde manier van uitwisselen van digitale informatie en het voorkomen van informatieverlies tussen opdrachtgevers en opdrachtnemers.

* De use cases waarvoor CB-NL potentieel geschikt is staan in dit document: [usecases](https://nl-digigo.github.io/CB-NL/usecases)

Merk op dat CB-NL 2.0 zich in het stadium van beproeving en ontwikkeling bevindt. CB-NL is nog niet geschikt voor grootschalige implementatie.

## CB-NL 2.0

CB-NL 1.0 is aangepast naar aanleiding van de NEN 2660-2. CB-NL 2.0 is nu de vigerende versie. De ontwikkeling van CB-NL 2.0 is gefinancierd door [DigiGO](https://www.digigo.nu/), aangevuld met 'in-kind' bijdragen van een aantal deelnemende organisatie.

Het doel was het ontwikkelen van een nieuw kernmodel voor CB-NL gebaseerd op de NEN2660-2. Het gaat daarbij primair om het afstemmen van termen en definities (semantiek) en het faciliteren van gegevensuitwisseling en -deling door afspraken over de gegevensstructuur (taxonomie). De inhoud van CB-NL 1.0 (het kerndeel van de taxonomie) is opgeschoond en in lijn gebracht met datgene waarover consensus is in de sector. 



* De spelregels die gebruikt zijn bij het opstellen van CB-NL 2.0 staan in dit document: [spelregels](https://nl-digigo.github.io/CB-NL/spelregels)

## Tijdelijke viewers ter ondersteuning van de ontwikkeling van de CBNL

* CBNL Skos viewer met sparql widget is te vinden via: https://connectedapps.nl/projects/cbnl/viewer/


* Open source viewer op basis van de NEN 2660-2, gehost vanaf de GitHub van BIM loket:  [technische viewer CB-NL 2.0](https://nl-digigo.github.io/ld-viewer/cb-nl2.0-pilot/). Van CB-NL is hier alleen nog de 'CB-NL Def' ingeladen (en die importeert NEN2660-RDFS). 
Dit is de CROW versie van de Laces - LinkedData viewer. Originele source code: https://github.com/laceshub/linked-data-viewer


## Pilot uitwisseling gegevens over asfaltverhardingen
In 2022 heeft een pilot plaatsgevonden waarin informatie over asfaltverhardingen wordt uitgewisseld met behulp van CB-NL. De bevindingen staan in dit document: [pilotasfalt](https://nl-digigo.github.io/CB-NL/pilotasfalt)



### Overzicht documenten
[hier](https://github.com/bimloket/CB-NL/actions/runs/3369758577) zie je een overzicht van alle gepubliceerde documenten, inclusief review versies

